جام جهانی ۲۰۰۲ جامی عجیب بود . برای اولین بار رقابت ها در آسیا برگزار میشد و میزبانی به دو کشور کره ی جنوبی وژاپن سپرده شد . این جام چندان جذاب از آب در نیامد . جام هفدهم ٬ جام افول تیم های بزرگ و عرض اندام تیم های کوچک بود . به علت شرایط جوی خاور دور٬ رقابت ها کمی زود تر از همیشه شروع شد و همین مسئله باعث شد تا اکثر ستارگان فوتبال جهان با خستگی و ناآمادگی راهی کره و ژاپن شوند. زیدان چند روز پیش از شروع جام مصدوم شد و فرانسه بدون او بدون زدن حتی یک گل از جام خداحافظی کرد. پرتغال٬ آرژانتین و ایتالیا هم وداعی زود هنگام با آسیا داشتند.هلند هم که در انتخابی ناکام مانده بود و این فضا رابرای جولان دادن تیم هایی همچون سنگال٬ کره ی جنوبی و ترکیه به وجود آورد. پیش از شروع جام ٬ دو تیم فرانسه و آرژانتین٬ بالاترین شانس های قهرمانی شناخته می شدند٬ ولی این دو از گروه خود هم بالا نیامدند. دیدار افتتاحیه بین فرانسه و سنگال برگزار شد که سنگال در کمال شگفتی٬ مدافع عنوان قهرمانی را ۱-۰ شکست داد. در گروه ۶ که به گروه مرگ مشهور شد ۴ تیم آرژانتین٬ انگلیس٬ سوئد و نیجریه قرار داشتند که آرژانتین قربانی شد. جنجالی ترین دیدار جام بین کره و ایتالیا در مرحله یک جهارم برگزار شد که کره با گل طلایی موفق به شکست ایتالیا شد. البته اشتباهات داوری کاملا به نفع کره بود و باعث شد که رسانه های ایتالیایی ٬ فیفا را به تبانی با میزبان متهم کنند. ژاپن٬ دیگر میزبان هم از گروه خود بالا آمد ولی مغلوب ترکیه شد. برزیل با مربی گری اسکولاری و به لطف مثلث رونالدو٬ریوالدوو رونالدینیو حرفان را یکی پس از دیگری شکست داد . در مرحله ی یک هشتم از سد بلژیک گذشت و در مرحله ی بعد با گل رونالدینیو که روی اشتباه سیمن رخ داد به نیمه نهایی رسید. ترکیه ی شگفتی ساز هم با عبور از سنگال به نیمه نهایی رسید و کره و گاس هیدینگ هم در ادامه ی تاریخ سازیشان با شکست اسپانیا به نیمه نهایی رسیدند. اسپانیا در این بازی ۳ گل زد که داور هر سه را مردود اعلام کرد. آلمان هم در یک مسیر هموار با حذف پاراگوئه و آمریکا به این مرحله راه یافت. در نیمه نهایی٬برزیل با درخشش رونالدو ترکیه را مغلوب کرد و در فینال به آلمان که کره را حذف کرده بود رسید. و در غیاب بالاک محروم ژرمن ها را شکست داد تا برای پنجمین بار به مقام قهرمانی دست یابد.