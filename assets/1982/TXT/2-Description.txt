این دوره را می توان جام ستاره ها نامید؛ موجی از ستاره های جوان و بهترین بازیکنان دهه 1980 که بسیاری شان نخستین حضور شان در جام جهانی را در اسپانیا تجربه کردند؛ زیکو، سوکراتس (برزیل)، دیه گو مارادونا (آرژانتین)، پائولو روسی و دینو زوف (ایتالیا)، کارل هاینس رومنینگه و هارالد شوماخر (آلمان غربی) و ژان تیگانا و میشل پلاتینی (فرانسه) ... در جام برای نخستین بار تعداد تیمهای شرکت کننده در جام جهانی به 24 تیم رسید. سهمیه آفریقا به دوتیم افزایش یافت و از هر دو منطقه آسیا و اقیانوسیه یک تیم به جام جهانی راه یافتند. تیمهای کامرون، الجزایر، کویت، نیوزلند و هندوراس برای نخستین بار به بازیها راه یافتند. غایب بزرگ این بازیها هلند، نایب قهرمان دو دوره گذشته بود. تیمهای حاضر در 6 گروه چهار تیمی تقسیم شدند که دو تیم اول هر گروه صعود کردند. دوازده تیم راه یافته به مرحله بعدی در 4 گروه سه تیمی بازی کردند که تیمهای نخست هر گروه به مرحله نیمه نهایی راه یافتند. در مرحله نیمه نهایی تیمهای فرانسه و آلمان غربی و در بازی دیگر ایتالیا و لهستان مقابل هم قرار گرفتند. بازی دو تیم فرانسه و آلمان غربی پس از 120 دقیقه با نتیجه 3 بر 3 به تساوی کشید که آلمان غربی موفق شد فرانسه را در ضربات پنالتی شکست دهد و به فینال راه یابد.دیدار دو تیم ایتالیا و لهستان با دو گل پائولو روسی به سود ایتالیا پایان یافت و این تیم حریف آلمان غربی در فینال جام 1982 شناخته شد. ایتالیا که پس از جنگ جهانی دوم دیگر نتواسته به مقام قهرمانی جام دست یابد، به دیدار آلمان غربی رفت که آن هم مانند حریفش برای رسیدن به سومین جام به پیروزی در بازی فینال امید داشت. ایتالیا بازی فینال که در استادیوم برنابوی مادرید برگزار می شد تا دقیقه 80 با سه گل پائولو روسی، مارکو تاردلی و الساندرو آلتوبلی از آلمان غربی پیش افتاد و آلمان غربی فقط توانست یکی از سه گل را که توسط پل برایتنر زده شده در دقیقه 83 جبران کند. ایتالیا با این پیروزی پس از 44 سال به قهرمانی جام رسید و پس از برزیل دومین تیمی بود که سه بار قهرمان جام می شد. پائولو روسی گلزن شماره یک ایتالیا در این بازیها علاوه بر اینکه با 7 گل زده بهترین گلزن شد، از سوی فیفا نیز به عنوان برترین بازیکن جام معرفی شد. این بازی ها در دو مرحله انجام گرفت: در مرحله اول در شش گروه دو تیم اول به مرحله بعد صعود کردند. در مرحله بعد تیم های اول گروه به مرحله بعد رفتند و در مرحله بعد تیم های برنده به فینال و تیم های بازنده برای تعیین تیم سوم به مصاف هم رفتند. برای هر برد ۲ امتیاز، برای تساوی ۱ امتیاز و برای باخت صفر امتیاز به تیم‌ها داده می‌شد.