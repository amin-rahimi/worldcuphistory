تعداد تیم های حاضر در جام جهانی یک بار دیگر افزایش یافت و این بار به ۳۲ تیم رسیدو همین افزایش تیم ها باعث شد ٬ تیم های بیشتری از آسیا و آفریقا و آمریکای شمالی ذر فرانسه حضور پیدا کنند. فرانسه پس از ۸ سال غیبت در جام جهانی قصد داشت در خانه ناکامی های گذشته را جبران کند٬ در این میان امه ژاکه ٬ سرمربی فرانسوی ها از دو ستاره ی مشهور این کشور دیوید ژینولا و اریک کانتونا چشم پوشی کرد٬ در این شرایط نسبت به قدرت فرانسه شک و تردید هایی وجود داشت. اما این تیم با استفاده از امتیاز میزبانی برای اولین بار قهرمان جهان شدند. خروس ها چشم به ساق های زین الدین زیدان داشتند٬ اما این بازیکن در دیدار دوم تیمش مقابل عربستان در انجام یک حرکت خشن که در واکنش به خطای حریف بود از بازی اخراج شد . فرانسه در غیاب زیدان به سختی در مرحله ی یک هشتم پاراگوئه را شکست داد و در یک چهارم هم در ضربات پنالتی ایتالیا رامغلوب کرد و به نیمه نهایی رسید. برزیل دیگر مدعی جام بود٬ این تیم با حضور رونالدو و مربی گری زاگالوی پیر در یک چهارم به زحمت تیم دانمارک را شکست داد و خود را به نیمه نهایی رساند تا حریف هلند شود. هلند هم تیم قدرتمنی بود که با گل زیبای دنیس برکمپ به نیمه نهایی رسیده بود. هلند با ارائه ی فوتبالی شناور در برابر مدافع عنوان قهرمانی قرار گرفت که همه چیز برای فتح پنجمین جام داشت . دیدارزیبای دو تیم پس از ۱۲۰ دقیقه تلاش به تساوی رسید تا در ضربات پنالتی تافارل دروازه بان با تجربه برزیل با مهار دو ضربه هلندی ها یک بار دیگر برزیل را فینالیست کند. در دیگر دیدار نیمه نهایی تیم فرانسه با دو گل مدافعش لیلیان تورام ۲ بر یک کرواسی را شکست داد  . آنها پیش از این ۳ بار در سال های ۱۹۵۸ ٬ ۱۹۸۲ ٬ و۱۹۸۶ به نیمه نهایی رسیده بودند ولی هر سه بار از حضور در فینال باز ماندند. کرواسی شگفتی ساز جام بود ٬ اوج کار این تیم در مرحله ی یک چهارم بود که شاگردان بلاژویچ با ۳ گل آلمان پر افتخار را در هم کوبیدند . به هر ترتیب در دیدار رده بندی کرواسی در یک بازی هماهنگ ٬ هلند را که فوق العاده بی انگیزه بود شکست دهد و به عنوان سوم جهان دست پیدا کند . در دیدار پایانی فرانسه از همان ابتدا تیم برتر میدان بود و زین الدین زیدان چهره ی درخشان جام با ۲ گلی که در نیمه اول و با ضربه سر به ثمر رساند٬ برزیلی ها را خیلی زود وادار به تسلیم شدن کرد و در شبی که رونالدو مانند همیشه نبود و گویی مسخ شده بود ٬ فرانسه غول فوتبال جهان را با سه گل شکست داد . امانوئل پتی با گل دقیقه آخر خودیک ینال یک طرفه را رقم زد٬ با این قهرمانی زیدان به محبوب ترین فرانسوی تبدیل شد.