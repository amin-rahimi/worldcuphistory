بعد از دو دوره که جام جهانی در اروپا برگزار شد و ‎ 12سال بعد از میزبانی برزیل، جام ژول ریمه دوباره به آمریکای جنوبی بازگشت. 
انتخاب شیلی به عنوان میزبان این رقابت‌ها مخالفت‌های زیادی علیه فیفا بر انگیخت، چون شیلی از هیچ نظر(ورزشگاه، شبکه حمل و نقل، اقامت) توانایی برگزاری پیکارهایی مهمی چون جام جهانی و میزبانی آن را نداشت. 
حضور ‎ 56تیم در جام جهانی که رکورد دیگری محسوب می‌شد، در مرحله مقدماتی شرکت کردند و دو تیم مدعی دوره قبل به نام فرانسه و سوئد از دور رقابت‌ها حذف شدند. 
دیدارهای متعددی در مرحله نخست این جام نظیر شوروی سابق و یوگسلاوی، شیلی و ایتالیا و آلمان غربی و سوییس با درگیری فیزیکی شدید میان دو تیم همراه بود. 
تیم برزیل یک بار دیگر قهرمان شد، اما این بار "په‌له" فقط در دیدار افتتاحیه مقابل مکزیک بازی کرد و سپس مصدوم شد. 
برای نخستین بار در تاریخ جام جهانی، فوتبال چهره کریه خود را نشان داد. هفتمین دوره رقابت‌های جام جهانی شاهد برگزاری یکی از زشت‌ترین دیدارهای تاریخ این مسابقات بین دو تیم ایتالیا و شیلی بود که سپس "نبرد سانتیاگو" نام گرفت. 
این بازی با اخراج دو ایتالیایی و شکستن بینی دیگری با هوک چپ بازیکن شیلیایی همراه بود. 
"جورجی فرینی" که از سوی "کن استون" داور انگلیسی مسابقه کارت قرمز گرفته بود به زور توسط پلیس به بیرون از زمین برده شد. در جریان این بازی پلیس مجبور شد سه بار مداخله کند و یک بار هم هر دو تیم را از زمین بیرون کشید. 
روز ‎ 3ژوئن: تيم شوروي سابق 4 بر 1 از تيم کلمبيا جلو بود، اما در حالي که يک ساعت از مسابقه گذشته و به نظر مي‌رسيد چيزي تا پيروزي قاطع آنان نمانده، تيم کلمبيا طي ‎ 9دقيقه توفاني روزگار "لو ياشين" معروف به عنکبوت سياه را واقعا سياه کرد تا به تساوي دست يافت. اهميت اين موضوع وقتي بهتر درک مي‌شود که بدانيم ياشين بهترين دروازه بان تاريخ رقابت‌هاي جام جهاني نام گرفت و حتي اهداي جايزه بهترين دروازه بان جام که در سال ‎ 1994آغاز شد، به افتخار او و عملکرد درخشانش درون دروازه، به نام او معرفي شد. در سال ‎ 1962وسلاو ماسک ظرف ‎ 15ثانيه گل چکسلواکي را وارد دروازه مکزيک کرد، اگر چه حريف نهايتا ‎ 1 -3پيروز شد. اما شگفت انگيزترين رکورد را بايد به نام "ديويد گوآلتيه ري" بازيکن ‎ 22ساله تيم سن مارينو نوشت که تنها ‎9 ثانيه بعد از سوت آغاز مسابقه در نوامبر سال ‎ 1993به انگليس گل زد.
بازی‌ها به صورت لیگی برگزار می‌شد، هر تیم با تمام تیم‌های دیگر گروه خود بازی می‌کرد. برای هر برد ۲ امتیاز، برای تساوی ۱ امتیاز و برای باخت صفر امتیاز به تیم‌ها داده می‌شد. از هر گروه دو تیم بالا می‌آمد.