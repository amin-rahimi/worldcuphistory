میزبانی جام جهانی به آمریکا سپرده شده بود ٬ در حالی که این رشته ورزشی در بین آمریکایی ها چندان محبوب نبود. انگلیس و فرانسه غایبان بزرگ جام بودند. در مرحله گروهی اتفاقات مهمی رخ داد که مهم ترین آن حذف کلمبییا و کشته شدن اسکوبار بود. در گروه اول٬ رومانی با درخشش گئورگی هاجی کاپیتان ارزشمند خود به کلمبیا اجازه نداد راهی مرحله بعد شود. رومانی و آمریکا صعود کردند و کلمبیا با تمامی ستارگانش حذف شد. در بازی کلمبیا و آمریکا ٬ اسکوبار مدافع این تیم به اشتباه دروازه ی خودی را باز کرد و هنگامی که به کشورش باز گشت توسط گروه مافیایی کشته شد. محرومیت مارادونا از دیگر اتفاقات قابل توجه جام بود . در گروه چهارم٬ آرژانتین با رهبری مارادونا آغازی طوفانی داشت و با ۴ گل یونان را در هم کوبید. در دیدار آرژانتین- نیجریه باز هم استعداد خارق العاده ی مارادونا باعث کسب پیروزی شد. کاپیتان آرژانتین پایه گذار هر دو گلی بود که توسط کانی جیا به ثمر رسید. پس از این دیدار نتیجه ی آزمایش دوپینگ مارادونا مثبت اعلام شد تا او از بازی ها کنار گذاشته شود ٬ آرژانتین بدون مارادونا تیم بدون رمقی بود و در مرحله بعد مغلوب رومانی شد. بلغارستان٬ رومانی و نیجریه از جمله شگفتی سازان جام بودند. بلغارستان در مرحله یک چهارم دست به کار بزرگی زد و با شکست آلمان به اقتدار ژرمن ها در جام جهانی پایان دادو ایتالیا که شروع ضعیفی در جام داشت به لطف بازی های خوب باجو تا نیمه نهایی بالا آمد و حریف بلغارستان شد . لاجوردی ها در یک چهارم در شرایطی اسپانیا را بردند که تاسوتی٬ مدافع ایتالیا با آرنج ٬ بینی لوئیس انریکه را شکست ولی داور این صحنه را ندید. برزیل هم با گل های ارزشمند روماریو به نیمه نهایی رسید . در نیمه پایانی٬ ایتالیا در ادامه درخشش باجو ۲ بر ۱ بلغارستان را مغلوب کرد و برزیل با تک گل روماریو سوئد را به دیدار رده بندی فرستاد. در دیدار رده بندی٬ سوئد در یک بازی برتر با ۴ گلی که همگی در نیمه اول به ثمر رسید شگفتی ساز جام را در هم کوبید و به مقام سوم دست یافت. دیدار پایانی بین برزیل و ایتالیا  برگزار شد و این دو در یک دیدار کسل کننده به تساوی ۰ - ۰ رسیدند و این برزیل بود که در ضربات پنالتی حریف را شکست داد و برای چهارمین بار قهرمان جام شد . بارسی ٬ ماسارو و باجو پنالتی های خود را از دست دادند تا بارسی با چشمان گریان با بازی های ملی خداحافظی کند.  این بازی ها در دو مرحله انجام گرفت: در مرحله اول در شش گروه دو تیم اول به مرحله بعد صعود کردند. در مرحله بعد بازی‌ها به گونهٔ تک‌حذفی برگزار گردید و هر تیمی که شکست می‌خورد از دور مسابقه‌ها کنار می‌رفت. برای هر برد 3 امتیاز، برای تساوی 1 امتیاز و برای باخت صفر امتیاز به تیم‌ها داده می‌شد.