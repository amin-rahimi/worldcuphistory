پس از جام جهانی ۲۰۰۲ و یورو ۲۰۰۴ که با نا کامی تیم های مدعی همراه شد٬ تصور می شد در جام جهانی ۲۰۰۶ هم چنین اتفاقی تکرار شود٬ اما این طور نشد . فیفا با در نظر گرفتن تمهیداتی کاری کرد فاصله ی مناسبی بین لیگ های اروپایی و شروع جام به وجود آید و ستارگان با شرایط مطلوبی پای به آلمان بگذارند. مرحله ی یک هشتم با پیروزی ۲-۰ آلمان بر سوئد آغاز شد. تیم جوان آلمان با مربی گری یورگن کلینزمن تیم پر شور و شادابی نشان می داد. در این مرحله پرتغال - هلند مسابقه ی عجیبی از آب در آمد٬ ایوانف داور روس ٬ ۴ بازیکن تیم را اخراج کرد و به ۱۲ نفر کارت زرد نشان داد. انگلیس در دیداری خسته کننده با گل دیوید بکهام از روی ضربه ی ایستگاهی مقابل اکوادور به پیروزی رسید تا بکهام در سه  جام جهانی متوالی گل زده باشد. در دیگر بازی ها برزیل به راحتی و با سه گل غنا را شکست داد. در این بازی رونالدو ۱۵ گل خود در جام جهانی را به ثمر رساندتا رکورد گرد مولر را در ادوار جام جهانی بشکند. آرژانتین مدعی در یک دیدار نفس گیر از سد مکزیک گذشت . ایتالیا با یک پنالتی مشکوک ٬ استرالیا را مغلوب کرد و اوکراین در ضربات پنالتی سوئیس را نا کام گذاشت٬ سوئیس بدون خوردن حتی یک گل خورده به خانه بازگشت.البته جالب ترین دیدار بین فرانسه و اسپانیا برگزار شد. فرانسه تیم پیری بود و کسی رویش حساب باز نی کرد.مطبوعات اسپانیااز این بازی به عنوان دیدار باز نشستگی زیدان نام بردند٬ اما فرانسه به لطف زیدان و ریبری ۳ بر ۱ این بازی را برد.فرانسه و زیدان به پا خاسته بودند و در مرحله ی بعد ٬ ۱-۰ برزیل را شکست دادند. نمایش زیدان در این بازی فوق العاده و تاریخی بود و در آنسو ستارگان برزیل همچون کاکا٬ رونالدینیو٬ و رونالدو هیچ حرفی برای گفتن نداشتند . در دیگر بازی ای مرحله آلمان و آرژانتین به مصاف هم رفتند . که در ضربات پنالتی ینس لمن با درخشش خود و دفع دو ضربه ی پنالتی کامبیاسو و آیالاباعث صغود میزبان به نیمه نهایی شد. در دیگر بازی پرتغال در دیداری کسل کننده در ضربات پنالتی موفق به شکست انگلستان شدو ایتالیا در دیداری آسان ۳ - ۰ اوکراین را شکست داد تا حریف آلمان در مرحله ی نیمه نهایی شود. روند عالی میزبان مقابل ایتالیا به پایان رسید و دو گل وقت اضافی باعث شد ایتالیایی‌ها به فینال برسند. گروسو بار دیگر قهرمان ایتالیا بود و گلی بسیار حیاتی زد. بازیکنان کهنه‌کار فرانسه که جور تصمیمات عجیب و غریب ریمون دومنک، مربی تیم را می‌کشیدند هم فرانسه را مقابل پرتغال به پیروزی رساندند. پنالتی زیدان برای برد کافی بود. فرانسه و ایتالیا به تساوی یک بر یک رسیدند و بازی به وقت اضافی کشید. در اوج حساسیت، زیدان با سر به سینه مارکو ماتراتزی کوبید تا در آخرین مسابقه رسمی خود با کارت قرمز مستقیم اخراج شود. دیوید ترزگه یک پنالتی حساس را از دست داد و گروسو آخرین پنالتی ایتالیا را گل کرد تا تیمش قهرمان شود.زیدان هم به عنوان بهترن بازیکن جام انتخاب شد.