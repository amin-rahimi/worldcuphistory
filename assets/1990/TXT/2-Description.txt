فدراسيون بين المللي فوتبال (فيفا) در سال 1984 ايتاليا را به عنوان ميزبان جام چهاردهم برگزيد تا دوستداران فوتبال به دليل تفکرات دفاعي تيم ها، يکي از کسل کننده ترين جام جهاني را شاهد باشند. فينال اين جام نيز که ميان آلمان غربي و آرژانتين برگزار شد ديداري خسته کننده بود و جالب اينکه که با يک ضربه پنالتي دير هنگام به سود آلمان که به وسيله "آندرياس برمه" به تک گل اين ديدار تبديل شد، خاتمه يافت. آرژانتين نيز نخستين تيمي لقب گرفت که در فينال جام جهاني موفق به گلزني نشده بود. البته دو بازيکن آرژانتين در اين ديدار اخراج شدند که اين نيز در نوع خود بي سابقه بود. جام 90 ايتاليا دوران اوج "روژه ميلا" 38 ساله بود زيرا پس از اين که از فوتبال ملي کناره گيري کرده بود بار ديگر به اردوي کامرون بازگشت و با بازي هاي خوب خود اين تيم را تا مرحله يک چهارم نهايي جام پيش برد. پس از جام جهاني 1986 مکزيک بار ديگر جام جهاني به اروپا بازگشت. ايتاليا کشوري صاحب فوتبال که آمادگي کامل براي برگزاري منظم جام جهاني و کسب افتخاري تازه را داشت. از 12 ورزشگاه برگزار کننده جام جهاني، 10 ورزشگاه به طور کامل بازسازي شدند و دو ورزشگاه جديد در شهرهاي تورين و باري براي برگزاري جام جهاني ساخته شد. سه تیم برای نخستین بار به این رقابتها راه یافتند : کاستاریکا، جمهوری ایرلند و امارات متحده عربی. تیم فوتبال ایالات متحده آمریکا نیز بعد از چهل سال موفق شد دوباره به این رقابتها راه یابد. مراسم قرعه کشی گروه بندی نهایی در ۹ دسامبر سال ۱۹۸۹ برگزار شد و در این مراسم خواننده سرشناس ایتالیایی لوچیانو پاواروتی اجرای برنامه کرد. تیم مکزیک پس از آنکه در یکی از رقابتهای فوتبال جوانان از بازیکن غیر مجاز سن بالا استفاده کرد از شرکت در این رقابتها محروم شد. همچنین تیم شیلی نیز به علت یک آسیب دیدگی جعلی از سوی دروازه بان این تیم در برابر بازی با برزیل که منجر به معوق ماندن و تعطیلی بازی شد، از حضور در این رقابتها و همچنین حضور در دور بعدی این رقابتها در جام جهانی فوتبال ۱۹۹۴ نیز محروم شد.  این بازی ها در دو مرحله انجام گرفت: در مرحله اول در شش گروه دو تیم اول به مرحله بعد صعود کردند. در مرحله بعد بازی‌ها به گونهٔ تک‌حذفی برگزار گردید و هر تیمی که شکست می‌خورد از دور مسابقه‌ها کنار می‌رفت. برای هر برد ۲ امتیاز، برای تساوی ۱ امتیاز و برای باخت صفر امتیاز به تیم‌ها داده می‌شد.