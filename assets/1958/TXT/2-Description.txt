این بار نوبت سوئد بود که ميزبانی رقابت هاي جام جهاني را عهده دار شود واین در حالی بود که در سال برگزاری برگزاری این دوره از رقابتها "ژول ريمه" بنيانگذار اين پيکارها در سن 83 سالگي درگذشت.در اين دوره از رقابتها بود که نوجوانی 17 ساله به نام پله ظهور کرد و با درخشش خیره کننده نظر تمام دنیا را به خود جلب نمود.نکته جالب توجه اینجا بود که این دوراز رقابتهای جام جهانی، براي نخستين بار تصاوير رقابت هاي جام جهاني فوتبال از طريق تلويزيون به سراسر دنیا مخابره  شد.دیگر نکته ای که در مورد ششمین دوره برگزاری رقابت هاي جام جهاني جالب توجه است، تعداد تيم هاي شرکت کننده در مرحله مقدماتي این رقابتهاست که تعداد این تیمها 55 تیم بوده است. و از همه جالب تر این بود که تیمهای  اروگوئه ، سوييس، بلژيک، اسپانيا، هلند و ايتاليا از راهيابي به مرحله اصلي بازماندند.و در عوض تیمهایی مثل ولز، ايرلند شمالي، سوئد و شوروي این شانس را یافتند تا در این رقابتها  خودی نشان بدهند.براي نخستين بار در رقابت هاي سال 1958 يک مسابقه مساوي بدون گل تمام شد؛ برزيل و انگليس در دور نخست بدون گل مساوي کردند. جام جهاني 1958 اولين دوره اي بود که بدون حضور موسس آن يعني ژول ريمه برگزار مي شد. وي در 16 اکتبر سال 1956 در سن 83 سالگي در پاريس درگذشت.  براي اولين بار تمامي تيم هاي بريتانيايي به جام جهاني صعود کردند. تيم هاي ولز و ايرلند شمالي که ايتاليا را شکست داد، براي نخستين بار بود که در جام جهاني حضور مي يافتند.شوروي سابق نيز با حضور دروازه بان افسانه اي خود "لو ياشين" نخستين جام جهاني را تجربه کرد. انگليس در حالي در مسابقات شرکت کرد که هشت تن از بازيکنان منچستريونايتد در فوريه 1958 در يک سانحه هوايي در مونيخ کشته شده بودند. برزيل در اين مسابقات با سيستم 4-2-4 و تکيه بر جناحين، شيوه جديدي از بازي را پايه گذاري کرد. فينال جام جهاني 1958 اولين فينالي بود که بين دو کشور از دو قاره متفاوت برگزار شد. برزيل اولين کشوري که خارج از قاره خود به قهرماني رسيد.
بازی‌ها به صورت لیگی برگزار می‌شد، هر تیم با تمام تیم‌های دیگر گروه خود بازی می‌کرد. برای هر برد ۲ امتیاز، برای تساوی ۱ امتیاز و برای باخت صفر امتیاز به تیم‌ها داده می‌شد. از هر گروه دو تیم بالا می‌آمد.
این بازی‌ها در چهار گروه چهار تیمی برگزار شد. در گروه‌های ۳ و ۴ به دلیل یکسان بودن امتیاز تیم‌های ولز - مجارستان و انگلستان – شوروی برای گزینش تیم دوم بازی‌های گزینشی برگزار شد.