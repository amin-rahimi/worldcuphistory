کشور مکزيک در جريان برگزاري بازي هاي المپيک توکيو در سال 1964 توانست بيش از آرژانتين نظر مسئولان فيفا را جلب و ميزبان جام جهاني نهم در سال 1970 شود. نهمين دوره رقابت هاى جام جهانى نقطه عطف ديگرى از نظر پخش تلويزيونى مسابقات بود و حتى براى هماهنگى با شبکه هاى تلويزيونى، برخى ديدارها 12 ظهر انجام شد. اين تصميم با نارضايتى بسيارى از بازيکنان و سرمربيان مواجه شد، چون ناگزير بودند در گرماى شديد مکزيک در آن وقت ظهر، مسابقه بدهند. از خشونت ها و بازى فيزيکى که در دوره قبل جام جهانى ديده شده بود، خبرى نبود. اين دوره از رقابت ها بدون اخراج حتى يک بازيکن تمام شد که از اين نظر با رکورد سال 1950 برابر است. "په له" با اين که گفته بود هرگز در رقابت هاى جام جهانى بازى نمى کند، در اين مسابقات حضور يافت و تيم برزيل با ترکيب طلايى خود شامل کلودو آلدو، جرسون، ريوه لينو، توستائو، جرزينيو، پله و کارلوس آلبرتو، جام ژول ريمه را براى سومين بار به خانه برد. جام جهانى1970 ، سه قهرمان بزرگ داشت: نخست تيم برزيل که قهرمان جام شد، دوم اسطوره اى به نام په له که براى سومين بار (1958، 1962 و 1970) قهرمانى را جشن گرفت و سومى که خود فوتبال بود. کسانى که از کيفيت رقابت هاى دوره قبل(1966 لندن) ناراضى بودند، هيچ حرفى براى گفتن نداشتند، چون "بازي زيبا" حقيقتاً در بهترين شکل و درخشان ترين وجه آن به نمايش گذاشته شد. بزرگترين مسابقات فوتبال در حضور تماشاگران مشتاق اين رشته برگزار شد که عبارت بودند از انگلستان - برزيل، انگلستان - آلمان غربى و البته مهيج تر از همه ديدار نيمه نهايى ميان ايتاليا و برزيل. قطعاً هيچکس گل زيباى په له را که از فاصله 50 مترى، "ويکتور" دروازه بان چک را مقهور کرد، از ياد نخواهند برد. سپس تيم برزيل، تماشايى ترين تيم جام، با خط حمله بى نظير خود شامل جرزينيو، توستائو، پله و ريوه لينو، در نهمين دوره پيکارهاى جام جهانى سومين قهرمانى را جشن گرفت. يک بار ديگر شمار شرکت کنندگان در اين جام رکورد شکست. 75 تيم در رقابت هاى مقدماتى شرکت کردند و بسيارى کشورهاى با تجربه نظير پرتغال، اسپانيا، فرانسه و مجارستان نتوانستند از مقدماتى صعود کنند، اما تيم هاى رژيم صهيونيستى، آرژانتين و مراکش به مرحله اصلى راه يافتند. مراکشى ها اولين تيم آفريقايى بودند که از مرحله مقدماتى به جام جهانى راه يافتند. کنفدراسيون فوتبال اين قاره در سال 1957 تأسيس شد، اما اولين تيم آفريقايى که در جام جهانى بازى کرد، مصر بود که در جام 1934 بدون انجام دادن حتى يک مسابقه حضور يافت. مراکش و پرو شگفتى سازان مرحله نخست بودند. پرو به مرحله يک چهارم نهايى راه يافت و با قبول باخت 4 بر 2 مقابل برزيل از ادامه مسير بازماند. بازی‌ها به صورت لیگی برگزار می‌شد، هر تیم با تمام تیم‌های دیگر گروه خود بازی می‌کرد. برای هر برد ۲ امتیاز، برای تساوی ۱ امتیاز و برای باخت صفر امتیاز به تیم‌ها داده می‌شد. از هر گروه دو تیم بالا می‌آمد.